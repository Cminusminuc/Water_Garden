**Water Meter**

Embedded проект разработен в IAR Worbench IDE - ARM.

**STM32F103C8T6** - процесор на бордовата платка.

**ST7789** - дисплей по IPS технология, 1.3 инча, 240х240 резолюция.

Два идентични борда за снемане на показанията от водомерите за топла и
студена вода. Изработени с използването на датчик на Хол **HAL506SF** и
оптрон с помощта на светодиод и фототранзистор. Приложена е модулация с
PWM сигнал от процесора и демодулация с прецизен двоен операционен
усилвател **MCP6072**.

Функционални възможности:

- три работни екрана: **Главен екран** - показва месечните стойности на
водомерите (непрекъснато), скоростите на разходите и моментните
количества на използваната водата (скриващи се); **Меню екран** - дава
възможност за настройка на различни параметри с помощта на три бутона;
**Спящ екран** - показва часовник за реално време.

- в програмата се запаметяват стойностите на изразходената вода
(количество, време на пускане и на спирането и), които за в бъдеще ще се
запаметяват на SD картата върху борда.

Този проект е създаден под формата на прототип, за да даде възможност на
поръчителя да оцени визуално предимствата на устройството и да прецени
по-нататъшната му разработка. Целта е скороста на проектирането за
сметка на някои функционалности като връзката между датчика и процесора.
Сега тя е кабелна, но програмата е така написана, че да позволи
безпроблемно добавяне на безжична. Има възможност за намаляване на
консумацията на енергия и др.

Екипът се надява да допринесе към икономията на този небезконечен
природен ресурс - чистата питейна вода. И да внесе разнообразие в
интериора на домакинствата.

П.С. Презентацията на проекта е файла с наименование "Smart water meter.pptx".
